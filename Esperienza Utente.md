# Esperienza Utente (User Experience)

> "È finita l’epoca in cui la competizione dei siti web e degli applicativi software si giocava sulla numerosità delle feature. L’asticella ora è più alta: vince chi ha una User Experience migliore degli altri." (Giacomo ‘Peldi’ Guilizzoni Founder & CEO Balsamiq Mockups)

## Cos'è
Per esperienza d'uso (nota come User Experience o UX) si intende ciò che un utente "prova" quando utilizza un sistema. Pensandoci bene, proviamo queste esperienze ogni giorno: dalla fila alle Poste alla prenotazione di un ristorante. *Persone* con esigenze diverse e *esperienze* diverse. Sottolineando questi due aspetti, si parla quindi una stretta relazione tra l'esperienza e la persona, intesa come utente, con i propri modelli mentali per risolvere un problema; a questo punto dovrebbe essere chiaro che per avere un'esperienza d'uso ottimale, bisogna fare un lavoro di __ricerca__ per conoscere a fondo i fruitori del servizio.

## Perché è importante
L’accelerazione che c’è stata negli ultimi anni nel mondo della tecnologia dipende principalmente dai seguenti fattori:

- l’esplosione di prodotti digitali, che ha aumentato il numero e il ruolo delle interfacce che ognuno di noi utilizza giornalmente per informarsi, comprare, usare prodotti e ricevere assistenza;
- la nascita del concetto di Customer Experience (CX), come soddisfazione che deriva dall’interazione dell'utente con i servizi che utilizza;
- la stretta correlazione  di dati sulla redditività prodotta dagli investimenti nel miglioramento dell'esperienza utente.

## Attività da svolgere
Le attività che un team deve svolgere per studiare la miglior UX possibile sono:
- Ricerca e Analisi del servizio offerto e del target: devo rispondere a domande come "a chi è rivolto il servizio? qual è l'obiettivo del servizio?"
- Stesura del contesto, della missione e dello scopo;
- Unique Selling Preposition: un concetto proposto da Reeves nel 1940 ed ancora oggi adottato. Si tratta di alcuni principi su cui è basata la filosofia pubblicitaria, come ad esempio il fatto che ogni campagna pubblicitaria debba proporre un beneficio per il consumatore, tale che la concorrenza non possa offrirlo ( o sia comunque difficile incontrare un competitor che offra lo stesso beneficio futuro); questo vuol dire che nella progettazione di una UXD, bisogna tenere a mente un selling point, così che avendo ben chiaro l'obiettivo, sia chiaro anche come raggiungerlo.
- Produzione di contenuti: coerenti, esplicativi e auto-consistenti, tenendo conto di aspetti come il mobile-friendly, la formattazione e i colori, l'uniformità delle pagine e della navigazione, che sono tutti fattori determinanti per un uso facile e positivo dell'utente.
- Testing: si esegue il test osservando le interazioni degli utenti con il sistema. Esistono inoltre diversi servizi che offrono delle riprese tramite webcam per monitorare l'utilizzo di un sito web da parte di utenti esterni, che creano delle Heatmap (mappe di calore)  fornendo moltissime informazioni sull'utilizzo del sito da parte degli utenti (vedi [Hotjar](https://www.hotjar.com))
 
Ci sono alcuni aspetti chiave che vanno infatti analizzati durante il design: è necessario assicurare la _navigabilità_ del servizio offerto: un sito che non ha un'organizzazione dei contenuti chiara o che possieda dei contenuti semplici e chiari, diventa poco fruibile da un utente. Un altro aspetto importante è quello relativo alla prevenzione degli errori da parte dell'utente, che al momento della fruizione del servizio, cerca di orientarsi in un sistema che magari non conosce. È importante guidare gli utenti del tuo sito verso il loro obiettivo. Contenuti semplici, con messa in evidenza di quelli principali, rendono la UXD valida e coerente. Steve Krug, esperto di UX, ha scritto un libro il cui titolo è molto esplicativo: "Don't make me think". Un utente che ha bisogno di pensare per trovare le informazioni, è più propenso ad abbandonare la sua missione e distrarsi dall'obiettivo prefissato. Ogni sito web, così come ogni sistema in generale, deve essere __auto-esplicativo__ e __consistente__, così che l'utente trovi immediatamente le informazioni di cui ha bisogno. 

## Tips
- *E' corretto associare il lavoro di UX/UI designer?* No, perché sono due tipi di lavoro completamente diversi; è come se un arredatore di interni progettasse una casa non tenendo conto delle esigenze dell'abitante, comprando dell'arredamento _bello_, ma _scomodo_. Chi si occupa di esperienza utente deve conoscere molto a fondo il target di utenti a cui il servizio si rivolge, prima di progettare delle interfacce o dei prodotti che possano essere giudicati "belli".

## More on
- [Hick's Law series (YT)](https://www.youtube.com/watch?v=pbbTOzArcWQ&t=1s)
- [Regole di Fitts](https://www.interaction-design.org/literature/article/fitts-s-law-the-importance-of-size-and-distance-in-ui-design)
- [La caffettiera del masochiesta](https://www.amazon.it/caffettiera-masochista-design-oggetti-quotidiani/dp/8809808592/ref=sr_1_1?s=books&ie=UTF8&qid=1519308867&sr=1-1&keywords=la+caffettiera+del+masochista)
- [Usabilità. Individuare e risolvere i problemi](https://www.amazon.it/Usabilit%C3%A0-Individuare-risolvere-i-problemi/dp/8848125085/ref=sr_1_1?s=books&ie=UTF8&qid=1519308946&sr=1-1&keywords=usabilit%C3%A0)
